# Richtlijnen voor formulieren

_Status: **In ontwikkeling**_

_Individuele formulier elementen en hun specifieke richtlijnen zijn ondergebracht in de componentenbibliotheek._

Met een formulier nodig je iemand uit tot een dialoog met jouw organisatie. Het is niet slechts een manier om jouw database te vullen maar een onderdeel van de gehele reis die iemand door jouw product maakt. Ontwerp een formulier vanuit degene die deze in moet vullen.

Iemand komt voor wat er zich aan de andere kant van het formulier bevindt; een antwoord op een vraag, een besteld product, een ingelogde staat, etc. Een formulier is een barrière tussen hen en dit doel. Het moet zo duidelijk mogelijk zijn hoe iemand dit doel kan bereiken en zo makkelijk mogelijk om te voltooien.

## Vormgeving en structuur

### Opbouw

Voorkom zoveel mogelijk visuele afleiding op een formulierenpagina. Leidt iemand niet af van het primaire doel.

#### Informatie dichtheid

Bij het structureren van een formulier dient er voldoende ruimte te zijn tussen verschillende visuele elementen. Deze elementen dienen zo gegroepeerd te zijn dat het duidelijk is dat bijvoorbeeld een label bij een tekstinvoerveld hoort.

Houdt rekening met verschillende staten van elementen; een foutmelding zou bijvoorbeeld in de buurt van de foutieve invoer moeten staan en een directe relatie moeten tonen.

### Groeperen

Wanneer een formulier als dialoog wordt gezien kunnen verschillende onderwerpen natuurlijk ontstaan. Gebruik deze onderwerpen om een formulier logisch te groeperen.
NAW-gegevens zijn bijvoorbeeld een logisch onderwerp die te groeperen is. Ook ondertekening bestaande uit bijvoorbeeld datum, naam en plaats zijn zo’n logische groep.

De daadwerkelijke vragen kunnen tevens één groep zijn, mits deze niet té groot wordt; in dat geval dienen de vragen tevens logisch in onderwerpen opgedeelt te worden.

### Meerstappen formulieren

Als het om een beperkt aantal onderwerpen gaat die onderverdeeld kunnen worden in een klein aantal secties dan kunnen deze op een enkele pagina getoond worden.

Als het formulier lang is of veel informatie bevat en hierdoor lastig te interpreteren is voor bezoekers, overweeg dan deze op te splitsen in meerdere stappen en/of pagina's. Zorg er echter voor dat deze stappen in betekenisvolle groepen zijn verdeeld.

Als het lastig blijkt het formulier te interpreteren als niet alle vragen op een enkel scherm voorhanden zijn, splits deze dan niet op in meerdere stappen.

#### Navigatie en oriëntatie

Wanneer een formulier uit meerdere stappen en/of pagina’s bestaat dan dient deze voorzien te zijn van navigatie. Deze informeert over het totale aantal stappen, de huidige positie binnen deze stappen, en biedt een manier om hiertussen te navigeren. Bij het gebruik van meerdere pagina’s dient de ingevoerde informatie tussen pagina’s opgeslagen te worden en is deze mogelijk te wijzigen door de bezoeker.

### Conditionele velden

Conditionele velden of ‘selectie-afhankelijke vragen’ zijn formulierelementen die getoond worden als reactie op een eerdere keuze of invoer.

### Visuele vormgeving

#### Eenkoloms-layout

Om iemand comfortabel een formulier te laten scannen en een lineaire dialoog te tonen is het raadzaam om formulierelementen niet in meerdere kolommen te tonen.

#### Breedte van tekstinvoervelden

Een verschil in breedte kan worden toegepast op tekstinvoervelden om de verwachte lengte van invoer aan te geven. Zo is een huisnummer vaak korter dan een telefoonnummer.

In enkele gevallen kunnen invoervelden naast elkaar getoond worden, bijvoorbeeld het tonen van een toevoeging naast een huisnummer veld. Dit is echter alleen mogelijk als de velden een directe relatie met elkaar hebben en in een logische volgorde staan.

##### Voorbeelden van verschillen in breedtes van tekstinvoervelden

###### IBAN nummer

Een IBAN nummer heeft altijd 18 posities. Dit vaste aantal posities wordt voorgelezen door screenreaders.

###### Voorbeeld telefoonnummer

#### Verzend knop

Voorkom dat een eventuele knop om het formulier te wissen geplaatst wordt in nabijheid van de knop om een formulier te versturen. Hierdoor voorkom je het risico dat een bezoeker per ongeluk een forumulier wist.

## Inclusie en toegankelijkheid

### Inclusie

#### Gender inclusiviteit

In veel formulieren wordt naar geslacht gevraagd. Soms is dit nodig en is er geen andere optie. Soms wordt dit gedaan om een persoon aan te kunnen spreken. Meestal is de keuze beperkt tot man of vrouw. Probeer echter onnodige vragen over geslacht te vermijden. Waar je absoluut om een geslacht moet vragen, zorg dan tevens voor een derde, neutrale optie. Op advies van o.a. transgender netwerk TNN, kan hiervoor het tekstlabel ‘Niet relevant’ gebruikt worden.

Lees voor meer informatie het artikel [Terugdringen van onnodige vragen naar sekse](https://www.denhaag.nl/nl/bestuur-en-organisatie/contact-met-de-gemeente/terugdringen-van-onnodige-vragen-naar-sekse.htm) op de site van de gemeente Den Haag.

### Toegankelijkheidseisen

Formulierelementen moeten aan de volgende eisen voldoen, ze hebben:

* Een label of instructie die is gekoppeld aan het formulierelement,
* Bij een fout een duidelijke foutmelding,
* Bij een foutmelding moet duidelijk worden uitgelegd hoe deze fout kan worden verholpen en hoe deze in de toekomst kan worden voorkomen.
* Als een invoer een fout genereert, zorg er dan voor dat de bijbehorende foutmelding op het juiste moment en op de juiste manier door voorleessoftware wordt uitgesproken.

## Formulier interactie; vragen en antwoorden

Vraag alleen om de strikt noodzakelijke informatie en informeer gebruikers over de noodzaak van de gevraagde informatie.

Bij iedere vraag dien je je af te vragen of deze daadwerkelijk nodig is voor de bezoeker en/of organisatie. Is informatie al binnen de organisatie aanwezig, vraag je dan af of deze nogmaals gevraagd dient te worden, bv. ter controle of ter wijziging door de bezoeker.

Indien het onduidelijk is waarom informatie gevraagd wordt informeer bezoekers dan over de noodzaak hiervan maar ook wat de voordelen voor hen zijn.

Voorkom dat gebruikers dezelfde informatie meerdere keren moeten invoeren.

### Tekst labels

Labels zijn de vragen die je een gebruiker stelt. Hier ga je een dialoog aan, dus zorg dat deze zo duidelijk en vriendelijk maar tevens beknopt mogelijk zijn. Laat een bezoeker de vragen makkelijk scannen.

Een goed label wordt buiten een invoerveld geplaatst, niet daarbinnen (de zg. _‘floating labels’_). Op deze manier heeft het label altijd een vaste positie en kan het in een leesbare grootte worden weergegeven. Een label dat in een invoerveld is geplaatst, kan een bezoeker in verwarring brengen, aangezien het voor reeds ingevoerde tekst aangezien kan worden. De leesbaarheid lijdt er ook onder omdat het contrast tussen tekst voorgrond- en achtergrondkleur vaak te laag is. Het kan ook verward worden met inactieve of placeholder tekst. Bovendien kan het ook nodig zijn om soms daadwerkelijke placeholder tekst te tonen.

Een bijkomend voordeel van het plaatsen van een label buiten het invoerveld is dat het klik- en tap-oppervlakte automatisch groter is, waardoor het selecteren van een invoerveld voor zowel muis- als touchscreen gebruikers makkelijker is.

#### Positie van labels

Overweeg om labels links boven een invoerveld te plaatsen. Dit biedt meerdere voordelen die bijdragen aan de gebruiksvriendelijkheid.

* Het biedt voldoende ruimte voor labels van verschillende lengtes. Denk bv. ook aan het vertalen van labels (LTR en RTL talen) door vertaalsoftware.
* Gebruikers die wensen in te zoomen hebben zo de meeste kans om het label corresponderend met de invoer te zien.
* Het biedt een natuurlijke ‘scan-lijn’ waardoor een formulier automatisch overzichtelijk en consistent wordt.

### Invoertypes

Voor het beantwoorden van vragen bestaan meerdere elementen:

* Tekst invoer
* Checkboxen
* Radio buttons
* Drop-down menu’s
* Textarea’s
* Meervoudige keuzelijsten
* Recaptcha veld

Al deze invoerelementen dienen vergezeld te gaan van een tekst label dat duidelijk de vraag stelt die beantwoord dient te worden.

De verschillende vormen van invoer elementen en hun specifieke richtlijnen vindt je in de componenten-bibliotheek.

Voor ingevulde/al bekende informatie

Als informatie vooraf al bekend is, bijvoorbeeld een adres of telefoonnummer, vul deze dan in maar laat de bezoeker deze informatie wel wijzigen.

Dit kan op twee manieren:

1. Het vooraf invullen van een formulierveld. Hierdoor heeft een gebruiker de mogelijkheid deze informatie direct aan te passen. Dit is uiteraard alleen van toepassing als de bezoeker is ingelogd.
2. Het tonen van de informatie (_‘read-only’_) met een functie om deze te wijzigen na het klikken op een button.

## Hulp

### Start

Als een gebruiker informatie nodig heeft die zij niet zomaar voor handen zou kunnen hebben, zoals bijvoorbeeld een identiteitsbewijs, voeg dan een overzicht toe wat zij nodig heeft om een formulier volledig in te vullen. Zo komt een gebruiker niet voor verrassingen te staan.

### Placeholder tekst

Optionele placeholder tekst kan helpen bij het bepalen van het juiste gegevensformaat dat voor een bepaalde invoer wordt gevraagd.

Placeholder tekst dient leesbaar te zijn en daarom een juiste contrastverhouding hebben. Omdat gebruikers de placeholder tekst kunnen verwarren met ingevoerde tekst, is het echter raadzaam om placeholder tekst te vermijden.

### Help en feedback tekst

Optionele help of feedback tekst kan dynamisch zijn, bijvoorbeeld wanneer een veld onjuist is ingevuld en je na validatie wilt uitleggen hoe deze fout gecorrigeerd kan worden.

Overweeg om extra help tekst toe te voegen wanneer:

* Je een bezoeker vraagt om minder bekende informatie.
* Een bezoeker zich af zou kunnen vragen waarom om specifieke informatie gevraagd wordt.
* Een bezoeker mogelijk bezorgd kan zijn over de veiligheid of privacy van bepaalde gegevens.

### Optionele en verplichte invoervelden

Overweeg om optionele vragen aan het einde van het formulier te stellen, tenzij deze echt bij een bepaald onderwerp/groep horen.

Als niet alle velden verplicht zijn, maak dan duidelijk welke velden dat wel zijn.

Als de meeste invoer op een formulier verplicht is, geef dan enkel diegene aan die optioneel zijn. Als de meeste invoer op een formulier optioneel is, geef dan enkel diegene aan die verplicht zijn.

De beste manier om dit aan te geven is met een tekst zodat deze ook door schermlezers wordt aangekondigd. Zijn de meeste velden vereist in een formulier? Laat dan alleen een indicatie zien voor de optionele velden. Zorg er echter voor dat dit patroon consistent is in de hele interface.

De duidelijkste manier is door aan het tekstlabel van het betreffende element respectievelijk de tekst ‘(optioneel)’ of ‘(verplicht)’ toe te voegen. Dit zorgt er voor dat voorleessoftware deze makkelijk kan interpreteren. Eventueel kan een asterisk (*) geplaatst worden bij verplichte velden. Zorg in dat geval echter wel dat ook voorleessoftware deze kan interpreteren.

## Validatie

Een invoerelement kan gevalideerd worden als de focus van het element af is. Hierdoor is het mogelijk om direct een foutmelding te tonen als bijvoorbeeld het ingevoerde formaat niet voldoet aan de eisen voor dat veld. Als zodanig ziet een gebruiker de fout direct in context en kan deze dan onmiddellijk corrigeren.

Feedback zou alleen op onjuiste velden weergegeven moeten zijn om de mentale belasting van bezoeker minimaal te houden. Tevens correcte velden aanduiden kan zorgen voor teveel visuele afleiding.

Niet alle velden dienen gevalideerd te worden; voor een voornaam kunnen we uiteraard niet bepalen of deze al dan niet correct is.

Bij het verzenden van een formulier kan echter wel gevalideerd worden of er daadwerkelijk iets in een veld ingevuld is.

Een bezoeker zou niet gedwongen moeten worden een formulier volgens de visuele orde op het scherm in te vullen. Het moet bijvoorbeeld mogelijk zijn om eerst een achternaam-veld in te vullen voordat het voornaam-veld wordt ingevuld, zonder dat dit als een fout aangeduid wordt.

## Overzicht en samenvatting

Geef de gebruiker een overzicht van de ingevoerde informatie en zorg dat deze te wijzigen is.

## Afhandeling

De bezoeker is een dialoog aangegaan, nu moet je zorg dragen voor een juiste opvolging van deze dialoog.

Zorg dan voor een schermweergave direct na het versturen van het formulier en een respons e-mail waarin minimaal de volgende zaken vermeldt staan:

* Wat is de afhandelingstijd?
* Waar men terecht kan voor vragen.
* Er voor zorgen dat de e-mail niet in de spambox terecht komt. (NB: bij de juiste keuze van een Recatcha of Honeypot veld voorkom je dit voor 90%.)

## Testen

Er zijn verschillende manieren om te weten te komen waar jouw gebruikers problemen ondervinden in bestaande formulieren:

1. Klantenservice.
2. Gebruikersonderzoek.
3. Algemene best-practices en ‘web-conventies’ illustreren dikwijls bestaande problemen en bieden oplossingen hiervoor. Zie referenties voor nadere informatie.

## Referenties

### Boeken

* [Forms that Work](https://www.elsevier.com/books/forms-that-work/jarrett/978-1-55860-710-1) door Caroline Jarrett en Gerry Gaffney
* [Web Form Design: Filling in the Blanks](https://www.lukew.com/resources/web_form_design.asp) door Luke Wroblewski
* [Form Design Patterns](https://formdesignpatterns.com/) door Adam Silver

### Artikelen

* [Inclusief ontwerp van digitale formulieren - Toepassen van richtlijnen en betrekken van kwetsbare gebruikers](https://www.humanfactors.nl/tijdschrift/download/nummer-2-juli-2019/196) (PDF, 492kb)
* [The Question Protocol: How to Make Sure Every Form Field Is Necessary](https://www.uxmatters.com/mt/archives/2010/06/the-question-protocol-how-to-make-sure-every-form-field-is-necessary.php)
* [Marking Required vs. Optional form fields](https://www.lukew.com/ff/entry.asp?725)
* [Why Users Abandon Forms with Select Menus](https://uxmovement.com/forms/why-users-abandon-forms-with-select-menus/)
* [Designing More Efficient Forms](https://medium.com/salesforce-ux/designing-more-efficient-forms-10d23bc72c9f#.on2zqh5ew)
* [Help users checkout faster with Autofill](https://developers.google.com/web/updates/2015/06/checkout-faster-with-autofill)
* [The 10 Commandments of Good Form Design on the Web](https://mono.company/design-practice/the-10-commandments-of-good-form-design-on-the-web/)
* [Designing complex user forms: 12 UX best practices](https://uxdesign.cc/designing-complex-user-forms-12-ux-best-practices-f9ffdbd7b67c)
* [GOV.UK Patterns](https://design-system.service.gov.uk/patterns/)
* [F-Shaped Pattern of Reading on the Web: Misunderstood, But Still Relevant](https://www.nngroup.com/articles/f-shaped-pattern-reading-web-content/)
* [Design Better Forms - Common mistakes designers make and how to fix them](https://medium.com/nextux/design-better-forms-96fadca0f49c)
* [The 10 ‘Form & Page Design’ Guidelines](https://baymard.com/premium/topics/427) (Alleen toegankelijk met abonnement)
* [Website Forms Usability: Top 10 Recommendations](https://www.nngroup.com/articles/web-form-design/)
* [Mobile Form Usability: Place Labels Above the Field](https://baymard.com/blog/mobile-form-usability-label-position)
* [Avoid Inline Labels](https://baymard.com/premium/guidelines/1043) (Alleen toegankelijk met abonnement)
* [Top, Right or Left Aligned Form Labels](https://www.lukew.com/ff/entry.asp?504)
* [Label Placement in Forms](https://www.uxmatters.com/mt/archives/2006/07/label-placement-in-forms.php)
* [Simple is better - Making your web forms easy to use pays off](https://ai.googleblog.com/2014/07/simple-is-better-making-your-web-forms.html)
* [Floating labels are problematic](https://medium.com/simple-human/floating-labels-are-a-bad-idea-82edb64220f6)
* [Don’t Put Labels Inside Text Boxes](https://www.uxmatters.com/mt/archives/2013/02/dont-put-labels-inside-text-boxes-unless-youre-luke-w.php)
* [Floated Labels Still Suck](http://www.webaxe.org/floated-labels-still-suck/)
* [Designing More Efficient Forms: Assistance and Validation](https://uxplanet.org/designing-more-efficient-forms-assistance-and-validation-f26a5241199d)
* [Marking Required vs. Optional form fields](https://www.lukew.com/ff/entry.asp?725)
* [http://preibusch.de/publications/Preibusch-Krol-Beresford_voluntaryover-disclosure.pdf](http://preibusch.de/publications/Preibusch-Krol-Beresford_voluntaryover-disclosure.pdf) (PDF)
* [Fitts’ Law](https://www.interaction-design.org/literature/topics/fitts-law)
* [Simple but Crucial User Interfaces in the World Wide Web: Introducing 20 Guidelines for Usable Web Form Design](https://www.intechopen.com/books/user-interfaces/simple-but-crucial-user-interfaces-in-the-world-wide-web-introducing-20-guidelines-for-usable-web-fo)
* [The Definitive Guide to Form Label Positioning](https://www.sitepoint.com/definitive-guide-form-label-positioning/)
* [float label pattern](https://bradfrost.com/blog/post/float-label-pattern/)
* [Text fields & Forms design — UI components series](https://uxdesign.cc/text-fields-forms-design-ui-components-series-2b32b2beebd0)
* [Maak formulieren slimmer en toegankelijker voor iedereen](https://www.visioned.net/)

## History

0.5 (09-04-2021)

* Revision based on forms session
* Translated to Dutch

0.4 (27-01-2021)

* Added section on gender inclusivity (via Celina van Hees)

0.3 (14-01-2021)

* Translated from Dutch to English

0.2 (25-11-2020)

* First public version

0.1 (20-11-2020)

* First draft
